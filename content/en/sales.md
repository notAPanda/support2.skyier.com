---
title: Sprzedaż
description: ''
position: 6
category: ''
---

## Cena

1. Aby dodać cenę produktu należy wejść do **Edycji kursu.**

<img src="/img/screen-edycja-kursu.jpg" alt=""/>

2. A następnie przejść do sekcji **CENA.** 

<img src="/img/screen-promo-cena.jpg" alt=""/>

Cena produktu nie może być niższa niż 5 zł. 

<br>

## Kody promocyjne

Aby stworzyć kod rabatowy wybierz w górnym menu zakładkę **SPRZEDAŻ -> Kody promocyjne**

Kliknij w przycisk **Dodaj**. Pojawi się krótki formularz do wypełnienia.

<img src="/img/screen-ustawienie-kodu.png" alt=""/>

Podaj:
* **tytuł** - ta nazwa nie będzie widoczna dla studentów. Podana nazwa powinna służyć rozpoznaniu, w jakim celu kod został stworzony.
* **kod** - nazwa, jaką użytkownicy będą musieli wpisać, aby rabat został naliczony. Kod musi posiadać unikalną nazwę. Dana nazwa kodu nie może zostać użyta przy 2 różnych kodach rabatowych. 
* **data ważności** - ustawiamy do kiedy ważny jest kod. Po upływie ustawionej daty kod będzie nieważny. Jeśli nie ustawimy daty kod będzie ważny w trybie ciągłym.
* **rodzaj** - wybieramy rabat procentowy lub kwotowy. 
* **wartość** - w zależności od wybranego rodzaju ustalamy wielkość rabatu procentowego (np. 30, co oznacza 30%) lub kwotowego (np. 20, co oznacza 20 zł).
* **ilość** - ustalamy ilość dostępnych kodów rabatowych. Pozostawienie pola pustego oznacza nieograniczoną ilość. 

4. Wybierz kursy, dla których chcesz zastosować kod:

* **wszystkie kursy** - kod będzie naliczał rabat na wszystkie produkty, jakie posiadasz w ofercie. Czyli na kursy pojedyncze, pakiety, konsultacje i subskrypcje. 
* **subskrypcja** - kod będzie obejmował wyłącznie rabat na ofertę subskrypcyjną. 
* **produkty z pojedynczą płatnością** - kod będzie naliczał rabat tylko na wybrany kurs pojedynczy, konsultację lub pakiet. 


Jeśli chcesz, aby rabat naliczał się po wpisaniu kodu w Pole rabatowe na stronie płatności to należy wejść w **Ustawienia strony -> Funkcje** -> i zaznaczyć opcję *Wyświetlaj pole do wpisania kodu rabatowego na stronie zakupowej.* 

Pole to pojawi się nad przyciskiem KUP TERAZ.

<img src="/img/screen-kod-rabatowy.jpg" alt=""/>


Jeśli natomiast chcesz, aby rabat się naliczał od razu po przejściu na stronę z linku. To należy do url strony dokonywania zakupu (checkout) dodać na końcu odpowiedni parametr, np: /?promo_code=webinar30.

I wówczas taki link przyjmie postać https://inspiracje.skyier.pl/pakiet-kurs-1-i-3/checkout/?promo_code=webinar30. I rabat zostanie naliczony automatycznie, bez konieczności wpisywania kodu w Pole rabatowe. 

<img src="/img/screen-link-promor.jpg" alt=""/>

<br/>

## Program afiliacyjny

Program afiliacyjny to rodzaj współpracy zawartej między Tobą, a reklamodawcą. Osobą, która za pomocą linku afiliacyjnego będzie sprzedawała Twoje produkty online i w zamian otrzymywała ustalone wynagrodzenie. 

**Jak to działa?**

Załóżmy, że Twoja platforma do kursów online znajduje się pod adresem url: https://kursy.nataliablizniuk.pl. W momencie, kiedy chcesz stworzyć link afiliacyjny dla partnera należy na końcu swojego adresu url dodać parametr: **/?af=nazwapartnera.** Parametr (nazwę), który będzie Ci ułatwiał sprawdzanie, ilu studentów i sprzedaży wygenerował dany partner afiliacyjny. Oczywiście to od Ciebie zależy jaką nazwę w tym parametrze podasz. Może ona składać się z liter i cyfr. 

Przykład: Dla partnera chcesz stworzyć link z parametrem na końcu: przykladowy_kod. Finalnie link partnerski będzie miał wówczas postać: 
https://kursy.nataliablizniuk.pl/?=przykladowy_kod. I właśnie taki link przekazujesz dla swojego reklamodawcy. 

Oczywiście, jeśli masz kilku partnerów afiliacyjnych to jak najbardziej możesz stworzyć kilka linków, dedykowanych dla każdego z nich.

**Co dalej?**

W platformie w zakładce STUDENCI możesz sprawdzić, ile osób założyło konto z danego linku partnerskiego.

<img src="/img/screen-link-af-1.jpg" alt=""/>

A w zakładce SPRZEDAŻ, ile osób zakupiło kurs z danego linku partnerskiego. 

<img src="/img/screen-link-af-2.jpg" alt=""/>

Prowadzenie rozliczeń pomiędzy Tobą, a patnerami afiliacyjnymi należy robić już we własnym zakresie. Platforma wyłącznie zlicza rejestrację studentów i zakup. Ale nie posiada panelu do prowadzenia rozliczeń z partnerami.

<br/>

## Cena promocyjna

Aby ustawić cenę promocyjną należy wejść w **Edycję kursu.**


<img src="/img/screen-edycja-kursu-2.jpg" alt=""/>

Następnie przejść do sekcji **CENA** i zaznaczyć opcję *Produkt jest w promocji.* 

<img src="/img/screen-cena-promo.png" alt=""/>

**Przy ustalaniu ceny promocyjnej należy podać:**
* cenę standardową
* cenę promocyjną
* okres trwania promocji (od-do)

Po zakończeniu promocji cena zmieni się automatycznie na cenę standardową. 

Aby udostępnić ograniczoną ilość kursów w cenie promocyjnej należy skorzystać z opcji **Ilość produktów w cenie promocyjnej.** I wówczas należy podać ile kursów dostępnych jest w niższej cenie. W tym wypadku zmiana ceny z promocyjnej na standardową nastąpi w momencie wyprzedaży wszystkich kursów w niższej cenie lub w momencie zakończenia promocji (według ustawionej daty). W zależności od tego, która sytuacja nastąpi pierwsza. 

**-1 oznacza nieskoczoną ilość kursów dostępnych w cenie promocyjnej.**

**W momencie ustawienia Ceny promocyjnej, Kod rabatowy będzie naliczany od ceny standardowej, a nie promocyjnej.**
Przykład: Jeśli ustawimy: <br>
Cena standardowa kursu - 35 zł<br>
Cena promocyjna - 12 zł<br>
Cena po uwzględnieniu kodu rabatowego (zakładając, że ustawimy kod rabatowy na 50%) - 17,5 zł

<br/>

## Sprzedaż wielu licencji

Aby ustawić cenę dla wielu licencji należy wejść w **Edycję kursu.**


<img src="/img/screen-edycja-kursu-2.jpg" alt=""/>


Przejść do sekcji **CENA** i zaznaczyć opcję *Wiele licencji.* 

<img src="/img/screen-licencje.jpg" alt=""/>


A następnie dodać różne warianty cenowe, poprzez wybranie opcji *Dodaj.*

<img src="/img/screen-dodaj-licencje.jpg" alt=""/>


Kiedy użytkownik będzie chciał kupić 1-4 licencje, to za każdą zapłaci po 135 zł, ponieważ cena 60 zł za licencję aktywuje się dopiero przy zakupie 5 licencji. A cena 50 zł za licencję aktywuje się dopiero przy zakupie 20 licencji i więcej. 

<img src="/img/screen-checkout-licencje.png" alt=""/>


Natomiast, kiedy dodatkowo zostanie włączona opcję *Pakiety licencji* można narzucić ile licencji może kupić użytkownik. W poniższym przykładzie jest to: 1, 5 lub 20. 

<img src="/img/screen-licencje-pakiety.jpg" alt=""/>


I wówczas na stronie płatności wybór ilości licencji wygląda tak:

<img src="/img/screen-sztywne-warianty-checkout.jpg" alt=""/>


Po zakupie użytkownik przechodzi do panelu Zarządzania dostępami, gdzie podaje adresy e-mail osób, które powinny mieć dostęp do kursu. 

<img src="/img/screen-zarzadzanie-dostepami.png" alt=""/>


Osoby przynająca dostępy ma do dyspozycji tylko tyle dostępów, ile zostało wykupionych. 

Dostęp do kursu jest przyznawany w momencie, kiedy użytkownik przyjmnie zaproszenie. 

Jeśli zaproszenie nie zostanie przyjęte, osoba zarządzająca dostępami może takie zaproszenie usunąć i wysyłać dla innej osoby.

Jeśli osoba zarządzająca dostępami chce mieć dostęp do kursu to musi zaproszenie wysłać również sobie.


<img src="/img/screen-dodawanie-e-mail.png" alt=""/>


W przypadku sprzedaży kursów w modelu wielu licencji nie działa funkcja **Kodów rabatowych.**

<br>

## Warianty cenowe

Aby stworzyć różne warianty cenowe należy wejść w **Edycję kursu.**

Przejść do sekcji **CENA** i zaznaczyć opcję *Warianty cenowe.* 

A następnie dodać różne warianty cenowe, klikając w przycisk *Dodaj.* Maksymalnie możemy utworzyć 3 warianty cenowe. Dodając przy nich tytuł i cenę.

<img src="/img/screen-wariant-1.jpg" alt=""/>

Adres url, który pokazuje się pod każdym wariantem to link do strony dokonywania zakupu. Używamy go, jeśli chcemy podpiąć linki pod przyciski zakupowe na stronie sprzedażowej. 

Kolejnym krokiem jest ustalenie zawartości kursu dla poszczególnych wariantów cenowych. Aby to zrobić należy:

1. Przejść do Listy lekcji kursu

2. Wybrać przy sekcji *Warianty cenowe.* 

<img src="/img/screen-wariant-2.jpg" alt=""/>

3. A następnie zdecydować, która sekcja jest dostępna dla jakiego wariantu. Domyślnie wszystkie sekcje są dostępne dla wszystkich wariantów cenowych. Dlatego, jeśli chcemy, aby jakaś sekcja była dostępna tylko dla wariantu 0 i 1 należy odznaczyć wariant 2. 

<img src="/img/screen-wariant-3.jpg" alt=""/>

**Dodatkowe informacje**

Jeśli usuniemy ustawione warianty cenowe lub wyłączymy opcję *Warianty cenowe* to studenci, którzy zakupili wcześniej kurs będą mieli dostęp do takiej zawartości kursu, jaką wykupili. Przykład, jeśli student wykupił opcję Standard będzie miał zawsze dostęp do wersji Standard.

Jeśli kurs będzie sprzedawany w pakiecie to studenci będą mieli dostęp do wszystkich lekcji. Tutaj podział na warinaty cenowe nie obowiązuje.

Jeśli wyłączymy opcję *Warianty cenowe* i zaczniemy sprzedawać kurs tylko w jednej cenie, student przy zakupie będzie miał dostęp do wszystkich lekcji. Wówczas podział na warianty cenowe przestaje obowiązywać. 
